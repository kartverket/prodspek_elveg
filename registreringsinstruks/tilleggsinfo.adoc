:xrefstyle: short

De generelle retningslinjene for fotogrammetrisk registering av FKB er beskrevet i kapittel 2. NVDB Vegnett Pluss skiller seg en del fra øvrige FKB-datasett og en del av innholdet i kapittel 2 gjelder derfor ikke NVDB Vegnett Pluss. Disse avvikene er presisert i dette kapittelet. Der innholdet i kapittel 2 og i kapittel 5 ikke harmonerer er det beskrivelsene i kapittel 5 som gjelder.

=== Registrering av nye veglenker
Veglenker skal registreres for alle veger som tilfredsstiller minst 1 av disse kriteriene:

. Veger lenger enn 50 meter
. Vegen knytter vegnettet sammen

Veglenke kan registreres for veger med lengde under 50 meter selv om ingen av de andre kriteriene er oppfylt dersom dette er naturlig for en helhetlig forståelse/bruk av vegnettet, for eksempel ved avkjøringer til store/sentrale bygninger. Veglenker skal ikke registreres for veger med lengde under 20 meter uten at kriterium 2 er oppfylt. 

Det skal være topologi (nodepunkt) internt i nykonstruerte veglenker, men det skal ikke etableres nodepunkt eller konnekteringspunkt mot eksisterende veglenker. Se <<veglenke_konnektering_riktig>>.

Så langt det er mulig bør det unngås å ha altfor mange korte og oppstykkede veglenker i forbindelse med synbarhetskoding. Les mer om Synbarhet i kap.4.2.

I forbindelse med industriområder, gårdsplasser og andre åpne plasser vil det være en vurderingssak hvor langt inn på plassen veglenken skal gå. Veglenken bør avsluttes slik at en vegflate i FKB-Veg også naturlig kan avgrenses der veglenken slutter. Se <<veglenke_avslutning>>.

Gangfelt innenfor lukket område som ikke er tilgjengelige for allmenn ferdsel og heller ikke krysser veg eller henger sammen med annen del av nettverket, skal ikke registreres. Se <<gangfelt_feil>>.

Banketter (også kalt opphøyd vegskulder) skal ikke registreres som fortau. Banketter finnes som regel langs veger i forbindelse med nyere tunneler og der det ikke er plass med veggrøft. Bankett er normalt langt smalere enn fortau. Det er oftest heller ingen naturlig forbindelse mellom disse bankettene og andre veglenker for gående.

Veglenke skal så langt som mulig registreres under bruer og trafikklokk, men ikke i tunneler. Usikker nøyaktighet/synbarhet oppgis gjennom kvalitetskodingen. Veglenker i tunnel registreres ikke fotogrammetrisk.

[[veglenke_konnektering_riktig]]
.Eksempel på riktig avslutning av veglenke mot eksisterende geometri. Markert lenke (rosa) er eksisterende lenke som er innenfor kvalitetskrav (+-2m). Nykonstruert lenke (grønn) skal da konstrueres til midt av vegen slik bildet viser. Da er den nykonstruerte lenka helt riktig og den eksisterende lenka med litt dårlig geometri, men ikke så dårlig at den skal nykonstrueres, vil bli riktig tilpasset ny geometri ved innlegging i NVDB. Oransje lenke er kodet med Endret type S og skal slettes
image::figurer/veglenke_konnektering_riktig.png[]

[[veglenke_avslutning]]
.Eksempel på riktig avslutning av veglenke (og vegflate i FKB-Veg) på gårdsplass. Det skal ikke registreres veglenke rundt driftsbygningen i dette tilfellet. NB! Bildet viser overfullstendighet av AnnetVegarealAvgrensning rundt rundt driftsbygningen
image::figurer/veglenke_avslutning.png[]

[[gangfelt_feil]]
.Eksempler på gangfelt som ikke skal registreres
image::figurer/gangfelt_feil.png[]

[[banketter]]
.Eksempler på banketter som ikke skal registreres
image::figurer/Braketter.png[]

=== Sletting av eksisterende veglenker

Veglenker skal kun slettes dersom det kan verifiseres i flybildene at vegen ikke eksisterer/ er kjørbar. (se <<veglenke_slettes>>)

I eksisterende data kan det ligge veglenker som ikke oppfyller kriteriene for fotogrammetrisk registrering, for eksempel at de er kortere enn minstemål. Disse skal ikke slettes. I slike tilfeller er det ikke krav om etablering av vegflate i FKB-Veg. (se <<veglenke_slettes_ikke>>)

Veglenker med Medium U og B, i tunnel eller i bygning, skal ikke slettes. Hvis tunnel eller bygning er borte (revet) kan veglenker med medium slettes.

Det tolereres inntil +/- 10 meter avvik mellom NVDB Vegnett Pluss og FKB-Veg i forbindelse med avslutning av eksisterende veglenker inn på gårdsplasser ol. (se <<veglenke_under10>> og <<veglenke_mangler_under10>>)

[[veglenke_slettes]]
.Eksempelet viser en eksisterende veglenke (rødt) som skal slettes ettersom vegen ikke lengre eksisterer i bildene
image::figurer/veglenke_slettes.png[]

[[veglenke_slettes_ikke]]
.Eksempelet viser en eksisterende veglenke (rødt) som ikke skal slettes (selv om den ikke oppfyller kriteriene for fotogrammetrisk registrering) ettersom vegen fortsatt eksisterer (i FKB-Veg) og er kjørbar i bildene
image::figurer/veglenke_slettes_ikke.png[]

[[veglenke_under10]]
.Eksempelet viser et godkjent avvik (under 10m) mellom NVDB Vegnett Pluss (grønt) og FKB-Veg (flate med skravur). Den overskytende delen av veglenken skal ikke slettes
image::figurer/veglenke_under10.png[]

[[veglenke_mangler_under10]]
.Eksempelet viser et godkjent avvik (under 10m) mellom NVDB Vegnett Pluss (grønt) og FKB-Veg (flate med skravur). Den manglende delen av veglenken skal ikke registreres
image::figurer/veglenke_mangler_under10.png[]

=== Regler for fotogrammetrisk ajourhold av NVDB Vegnett Pluss

==== Bruk av endringsflagg

Ved fotogrammetrisk ajourhold av NVDB Vegnett Pluss er det 2 mulige operasjoner:

. Eksisterende geometri/objekt skal slettes. Objektet merkes med endringsflagg med _ENDRET_TYPE S_
. Ny geometri/objekt skal etableres. Objektet merkes med endringsflagg med _ENDRET_TYPE N_

Et objekt skal altså aldri endres ved fotogrammetrisk ajourhold. Dersom det finnes et ekisisterende kartobjekt som ikke perfekt gjespeiler objektet i terrenget skal dette enten håndteres som en sletting (objekt som merkes med _ENDRET_TYPE S_) og et nytt objekt, eller ingen endring i det hele tatt. 

==== Kriterier for fotogrammetrisk ajourhold

Ved fotogrammetrisk ajourhold skal eksisterende geometri erstattes med ny når:

. Eksisterende data mangler høyde. Kravet gjelder både for hele veglenker og enkeltpunkt i veglenke uten høyde. 
. Eksisterende data avviker mer enn ± 2m i grunnriss og/eller høyde fra nymålt midtlinje i vegen (se grunnriss- og høydereferanse for veglenke).
. Eksisterende data mangler medium, for eksempel ..MEDIUM L på bru. Uavhengig av om eksisterende geometri er tilfredsstillende eller ikke, skal eksisterende veglenke splittes ved start og slutt av brua. Del av veglenke på bru skal påføres ..MEDIUM L og endringskode som for ny veglenke.

Dersom eksisterende geometri skal ajourføres, skal ny geometri legges inn for hele veglenken (det vil si fra nodepunkt til nodepunkt). 

Ny geometri registreres med samme typeveg som eksisterende.

Egenskapene som finnes på eksisterende geometri skal beholdes på slettede data. Egenskapene trenger da ikke å overføres til ny geometri.

Det tolereres inntil +/- 10 meter avvik mellom NVDB Vegnett Pluss og FKB-Veg i forbindelse med avslutning av eksisterende veglenker inn på gårdsplasser ol.

[[geometriforbedring]]
.Eksempelet viser geometriforbedring av en veglenke. Det faktiske avviket (mellom dagens situasjon og riktig utstrekning av veglenken) vises i rødt. Hele den eksisterende veglenken (fra nodepunkt til nodepunkt) må slettes og registreres på nytt (vises i gult).
image::figurer/geometriforbedring.png[]

==== Håndtering av geografisk avgrensning av kartleggingsområde

Kapittel 2.4 inneholder generelle retningslinjer for håndtering av eksisterende kurve-objekter som krysser avgrensningspolygonet ved fotogrammetrisk ajourhold av FKB-data. 
Disse retningslinjene gjelder ikke for NVDB Vegnett Pluss.

For NVDB Vegnett Pluss er prinsippet at alle eksisterende veglenker (kurve-objekter) som overlapper (dvs. ligger innenfor eller krysser) kartleggingspolygonet skal ajourføres. 
Veglenkene skal ikke klippes med avgrensningspolygonet. Dette innebærer at hovedregelen er at for veglenker som krysser avgrensningspolygonet (og som faller innenfor kriteriene for ajourhold angitt over) så skal hele veglenka byttes ut med ny geometri. 

Dette gjelder så lenge det er fotodekning for hele veglenka. Dersom veglenka går så langt ut fra avgrensningspolygonet at det ikke er fotodekning så skal eksisterende veglenke splittes i første punkt utenfor avgrensningspolygon og knyttes til nykonstruert veglenke innenfor området. 